---
show-header: false
---

# เรามาใส่ซับให้วีดีโอในยูทูบกันดีกว่า เย้

การใส่สับให้วีดีโอในยูทูบง่ายกว่าที่คุณคิด โดยหลัก ๆ สามารถทำได้สองวิธี วิธีแรกคือใส่ซับผ่านทางยูทูบตรง ๆ เลย กับอีกวิธีคือใส่ผ่านทาง Amara ตอนนี้เรามาดูวิธีแรกกันก่อนนะ

![Crashcourse Subtitling Animation]({{ site.url }}/thaisubtitle/assets/animation.gif)

1. เปิดเว็บไซต์ที่เราต้องการใส่ซับขึ้นมาแล้วกดเข้าไปที่ "การตั้งค่า" (Settings) สัญลักษณ์จะเป็นรูปเฟือง
1. กดที่ "คำบรรยาย" (Subtitles/CC)
1. ในหน้าคำบรรยายจะเห็นรายชื่อภาษาที่มีคนเคยใส่ซับเอาไว้แล้ว ให้กดเข้าไปที่ "เพิ่มคำบรรยาย" (Add Subtitles/CC)
1. ยูทูบจะพาเราไปที่อีกหน้านึง ให้กด "เลือกภาษา" (Select Languages) 
1. เลือกภาษาไทย
1. ทีนี้เราจะเห็นแคปชั่นภาษาอังกฤษอยู่ด้านซ้าย และมีกรอบข้อความภาษาไทยอยู่ด้านล่าง เวลาเราแปล เราก็จะใส่หรือแก้ข้อความภาษาไทย ทำไปเรื่อย ๆ จนกว่าจะเสร็จหมดทั้งวีดีโอ
    - เราสามารถใช้ปุ่ม \<Shift\> + \<ลง\> หรือ \<Shift\> + \<ขึ้น\> ในการข้ามไปกล่องข้อความต่อไปหรือกล่องก่อนหน้าได้นะ ถ้าอยากดูคีย์ลัดเพิ่มให้เข้าไปดูที่มุมบนขวา แนะนำให้ลองเข้าไปดูจ้า
1. ทำเสร็จแล้วสามารถดาวน์โหลดไฟล์ของตัวเองได้โดยการกดที่ "การทำงาน" (Actions) แล้วไปที่ "ดาวน์โหลด" (Download) เวลาทำงานเสร็จควรจะโหลดเก็บเอาไว้นะ
    - ในทำนองเดียวกัน เราสามารถอัพโหลดไฟล์ที่เรามีอยู่ขึ้นไปวนเว็บได้โดยใช้ปุ่ม "อัพโหลดไฟล์" (Upload a file) ที่อยู่ข้าง ๆ กัน
1. หลังจากแปลเสร็จแล้วก็ไปเลื่อน ๆ ความยาวของแต่ละข้อความให้เหมาะสม
    - ดาวน์โหลดอีกรอบด้วยก็ดีนะ 55555
1. พอทำทุกอย่างเสร็จแล้วก็ไปกด "ส่งการร่วมให้คำบรรยาย" 
1. กด "ใช่ - คำบรรยายพร้อมที่จะรับการตรวจสอบ" (Yes - They are ready to be reviewed)
1. กด "ส่ง" (Submit)

แค่นี้ก็เสร็จแล้ว! ยูทูบจะถามเราว่าอยากแปลชื่อวีดีโอกับคำอธิบายวีดีโอด้วยรึเปล่า อันนี้เป็นฟีเจอร์ใหม่นะ เมื่อก่อนไม่มี เราเลยไม่รู้ว่ามันเป็นยังไง เข้าใจว่าถ้าอยากแปลด้วยก็กด "แปลภาษา" (Translate) ต่อไปเลยจ้า

ข้อเสียของการแปลตรง ๆ ในยูทูบคือถ้าเราแปลพร้อมกันหลายคนเนี่ย มันจะแปลทับกันไปเลย และเราไม่รู้ด้วยว่าใครเป็นคนแปลก่อนหน้าเรา ปกติเราเลยจะแนะนำให้เข้าไปแปลในเว็บชื่อ Amara ซึ่งเราจะมาเขียนให้ฟังอีกทีจ้า
- มีวีดีโอหลาย ๆ วีดีโอที่ทางผู้จัดทำบังคับว่าเราจะต้องเข้าไปแปลที่ Amara เท่านั้นด้วย แปลในยูทูบไม่ได้ เช่น TED Talks กับ GitHub
